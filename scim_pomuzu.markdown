---
layout: page
title: S čím pomůžu
permalink: /prace/
---

Postupnost mé práce:

CÍLE - Nejdřív se spolu (klidně ještě na dálku) pobavíme o vašich představách, zjistím, jestli si rozumíme, budu se vás na plno věcí ptát

POZOROVÁNÍ - To bude hlavně na vás, budu potřebovat vědět, jak to u vás chodí, ideální je sledovat po dobu jednoho roku proměny pozemku ( a vašich potřeb) během sezón. Taky se přijedu podívat, zaměřit, zakreslit, pofotit, seznámit.

OMEZENÍ - Potřebuju vědět o věcech jako jsou hranice pozemku, přístup k materiálu, omezená pohyblivost členů rodiny, obecní vyhlášky  a tak dál. Nakreslím si základní mapu pozemku se vším, co tam je. Domluvíme se na časových a finančních možnostech.

ZDROJE - Kolik budeme mít času, nebo kolik můžete investovat, máte kamarády, kteří vám za víkend v 10-ti lidech vykopou třeba malé jezírko, nebo budete potřebovat bagr? Máte v lesíku za domem místo, kam všichni sousedi vozí posekanou trávu? Všechno je potřeba zohlednit.

A pak už pracuju já

Nejdřív mě čeká ANALÝZA všeho toho, co jste mi řekli, ukázali, co jsem zjistila z map a databází. A budu to kombinovat, překrývat, rozebírat, no prostě  systematicky o tom přemýšlet. Možná přijdu na něco, kvůli čemu upravíte CÍLE.Když budu mít čas, udělám pro hlavní nápady i Analýzu prvku - jeho potřeby, jeho produkty, co mu škodí a co mu prospívá. 

Pak teprv přichází samotný DESIGN, nakreslíme si, jak by to mělo vypadat a jaké kroky je potřeba udělat k tomu, aby to tak bylo. No a pak ty kroky uděláme. Můžete si to udělat sami, nebo vám pomůžu, nebo vám pomůžu najít firmu, která vám to udělá úplně nejrychleji.  
A pak je tady ÚDRŽBA , sklizeň A UŽÍVÁNÍ SI. A to už je  zase vaše část téhle jízdy:-).
